# -*- mode: mandoku-view; -*-
#+TITLE: 鐵廬集
#+DATE: 2015-08-25 00:29:41.768893
#+PROPERTY: ID KR4f0036
#+PROPERTY: BASEEDITION WYG    
#+PROPERTY: JUAN 提要
<pb:KR4f0036_WYG_000-1a>¶
欽定四庫全書　　　　　集部七¶
　鐵廬集　　　　　　　　别集類六　(國朝/)¶
　　提要¶
　　　　(臣/)等謹案鐵廬集三卷外集二巻¶
　　　國朝潘天成撰天成字錫疇溧陽人寄籍桐城¶
　　　　為安慶府學生溧陽志載其幼與父母避讐¶
　　　　相失年十五乞食行求遇於江西界百計迎¶
　　　　歸傭販以養備極艱苦以其間讀書講業竟¶
<pb:KR4f0036_WYG_000-1b>¶
　　　　為績學年七十四迄窮餓以死瞿源洙集有¶
　　　　潘孝子傳與志所言合蓋篤志苦行之士也¶
　　　　是集為其門人許重炎所編冠以小傳年譜¶
　　　　第一巻為黙齋訓言天成述其師湯之錡語¶
　　　　也二巻為雜著天成詩文也三卷為語録重¶
　　　　炎與蔣師韓記天成語也外集一巻為勿庵¶
　　　　訓言天成記其師梅文鼎語二卷為雜著亦¶
　　　　天成遺文補刋者天成學問源出姚江以養¶
<pb:KR4f0036_WYG_000-2a>¶
　　　　心為體以經世為用其詩文皆抒所欲言不¶
　　　　甚入格然行誼者文章之本綱常者風教之¶
　　　　原天成出自寒門終身貧賤而天性真摰人¶
　　　　品高潔類古所謂獨行者其精神堅苦足以¶
　　　　自傳其文故身没嗣絶而人至今重之特録¶
　　　　其集俾天下曉然知¶
　　聖朝立教在於敦倫紀厲名節正人心厚風俗固¶
　　　　不與操觚之士論文采之優劣亦不與講學¶
<pb:KR4f0036_WYG_000-2b>¶
　　　　之儒爭議論之醇疵也乾隆四十三年九月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 卷首
<pb:KR4f0036_WYG_000-3a>¶
欽定四庫全書¶
　鐵廬集卷首¶
　　年譜¶
　先生諱天成字錫疇别號鐵廬溧陽黄墟潘氏自其¶
　髙祖貢貴公以散秩仕雲南卒於其地宗支單弱越¶
　再世乃得歸里先生寄籍安慶為郡諸生晩僑寓江¶
　寧終焉娶桐城才女盛氏無出妾生子開業先生享¶
　年七十四嵗塟江寧聚寶門外惠應寺側¶
<pb:KR4f0036_WYG_000-3b>¶
順治十一年甲午五月二十六日先生生¶
　先生卒於金陵譜牒神主遺書盡失姑即幼所聞於¶
　父老暨長所親見者約畧志之如左　先生祖某業¶
　儒未遂恢廓有竒氣當周公蓼洲(諱順/昌)被逮時為販¶
　䜿䕶周公北行至白溝河遇孫徴君(諱竒/逢)來迎擁周¶
　公授之乃返先生六嵗時父索租歸極言老佃之苦¶
　先生聞之戚然不寐終夜輾轉問所以恤老佃者大¶
　父喜而撫之曰此范文正公志也兒能志此乎在多¶
<pb:KR4f0036_WYG_000-4a>¶
　讀書耳¶
康熙三年甲辰十一嵗漂落荆溪¶
　大父既卒父諱某朴愿無知牽入命案為某宦家所¶
　愚遂挈家漂落荆溪¶
康熙五年丙午十三嵗被難尋親¶
　先生父陷入某宦家無計自脫至是先生乃覺之常¶
　懷不平見於辭色先生狀貌英偉頗似虎形顧盼奕¶
　奕有光宦家懼遺後患移其父母弟妹於他郡令人¶
<pb:KR4f0036_WYG_000-4b>¶
　誘先生入山樵牧擠之深谷幸其人以實告勸之逺¶
　遁先生日夜號泣躶體而行尋訪其父杳無踪跡冬¶
　月至池州青陽縣白沙嶺夜無所棲踞古廟壞梁而¶
　卧風凄月白虎豹夜遊乃悲歌一律只為尋親離故¶
　鄉迢遙不憚路途長晝行孤嶺隨飛鳥夜宿窮山伴¶
　虎狼渴飲寒泉饑嚙雪足沾泥水髪披霜㡬畨回首¶
　無張主獨向西風淚萬行¶
六年丁未十四嵗行遊徽寧萬山中¶
<pb:KR4f0036_WYG_000-5a>¶
　去冬訪知父母所在至則又他移矣叩諸山人絶無¶
　可跡先生誓不返顧談星相幸多中藉以餬口聞宣¶
　城梅勿菴先生名振衣上謁二十年後梅先生設帳¶
　安慶受業稱弟子¶
七年戊申十五嵗遇二親於徽郡¶
　先生躑躅萬山無可告語計非遍遊窮山絶谷村落¶
　女子間不得遇也乃為販䜿以進每至一村落持鼗¶
　大呼作溧陽人語山中婦孺聚觀大笑先生母金孺¶
<pb:KR4f0036_WYG_000-5b>¶
　人聞聲而出相持大慟山人來觀者日以百計悲其¶
　幼也為之泣下(所遇之地大/約近江西界)¶
八年己酉十六嵗客遊滇南¶
　先生訪親時遇劉先生某卜之得吉劉為前朝誠意¶
　伯耳孫年六十未娶其所聘婦五十餘矣從其母弟¶
　守志滇南至是始通音問劉將就婚滇南欲挈先生¶
　作伴先生亦欲以少壯周覽天下名山大川遂從之¶
　至西南極邊望㸃蒼大雪諸山之勝¶
<pb:KR4f0036_WYG_000-6a>¶
九年庚戌十七嵗北遊川陜¶
　劉先生訪舊於陜西先生從之行渡瀘水入成都過¶
　劒閣棧道北行直抵河套武進許公之漸廵視茶馬¶
　先生假其吏衣裝文牒同遊塞外遇中華人張酒肆¶
　者從之痛飲訪知西北情形山川險易登賀蘭山極¶
　目而返先生之心胸益恢竒不可窘束矣¶
十年辛亥十八嵗返徽郡復出遊假貸¶
　辭劉先生歸江南欲迎親歸養而覊繫弗能行也計¶
<pb:KR4f0036_WYG_000-6b>¶
　其歸資非五十金不可先生束手無計乃哭辭其二¶
　親誓不得歸聚毋相見也行至某縣手持來麰假磨¶
　作糜屑適二富商對奕堂上竒先生貌仰首問先生¶
　曰汝識字乎曰然能對句乎曰能乃曰對着牙碁移¶
　動一天星斗先生直前對曰獨捱石磨推轉兩象乾¶
　坤二商驚絶問所由來欷歔泣下各解其囊贈五十¶
　餘金先生持以報二親令弟侍父先歸而侍母挈妹¶
　徐徐而發時大冬嚴寒雪深數尺輾轉山谷數百里¶
<pb:KR4f0036_WYG_000-7a>¶
　先生背負行李置前途還抱幼妹扶老母膚裂血流¶
　涔涔白雪見者無不流涕除夕宿髙淳固城湖氷堅¶
　不得達¶
十一年壬子十九嵗春正月迎親歸溧陽負販養親三¶
月受業於宜興黙齋湯世調先生¶
　迎二親歸故業蕩然無以為養乃市香為業來往荆¶
　溪瀨水間歌吟之聲滿於道路人皆目為狂痴聞黙¶
　齋先生為古人為己之學謁拜門下稱弟子湯先生¶
<pb:KR4f0036_WYG_000-7b>¶
　舉行髙忠憲公復七規令先生靜坐觀未發氣象三¶
　日有得作詩數章(一首見/前卷)¶
十二年癸丑二十嵗市筆養親¶
　先生市易細微又抱瘧疾遇陰雨入卧古廟拾白金¶
　數星喜曰天賜也既念此人或如余困者不活矣坐¶
　守之日將盡果有踪跡之者出金還之是人素張筆¶
　肆乃為先生營筆貿易於是遍遊諸名宿間得讀正¶
　希陶庵諸名人鉅筆所憇之地琅琅端誦興不可遏¶
<pb:KR4f0036_WYG_000-8a>¶
　援筆立就咏歌所志嵗丙辰先生年二十有三先大¶
　人愧庵先生年三十有九先生負筆至學舎以文相¶
　質先君一見驚絶留信宿叩其所得至性淋漓洞闢¶
　千古嘆曰此振古豪傑也遂定交約為兄弟時至茫¶
　溪里中兩人共宿竈下卧談經史夜半吹薪作糜談¶
　辨不已時相詆訶又相痛哭哭已大笑鄰人怪之常¶
　自誦曰未做秀才時便以天下為己任其豪於自立¶
　也如此　先生自言市筆至建平界傍晩雪甚山麓¶
<pb:KR4f0036_WYG_000-8b>¶
　有茅舎數家舊係姻戚不容宿遂緣嶺而上風雪益¶
　急山中諸叫嘯聲隱隱若近頗生怨嗟忽憶李僕射¶
　雪夜擒吳元濟故事豪興勃發歌舞而下㡬二鼓矣¶
　有賽神者門未闔予僵仆簷下其家急呼酒相救扶¶
　至浴盆中乃甦視余服二單衣耳屢遇竒阨全賴千¶
　古在胸乃不為溝中之鬼　又曰吾於四書五經之¶
　義得於道塗村落間者多矣以未發氣象為之本源¶
　以人情物理為之疏導乃知聖賢之言句句是實一¶
<pb:KR4f0036_WYG_000-9a>¶
　開卷時意味逈别　先生嘗請於黙齋先生曰聖人¶
　言忠信篤敬蠻貊可行今市筆養親恐難以忠信也¶
　湯子曰子母相權理之常也汝以本錢盤費明白告¶
　人始雖未信久則人人悦服不煩詐飾而養親之資¶
　自有以處之矣行之數月果然益奉聖人之言為蓍¶
　蔡¶
遇黄九煙先生於荆溪從遊至蘇州(年月未詳大/約市筆時事)¶
　黄先生諱周星江西潯陽人寄居江寧上元籍崇禎¶
<pb:KR4f0036_WYG_000-9b>¶
　庚辰進士國變隱居往吳門訪徐昭法(諱枋前壬/午舉人)道¶
　經吾邑先生遇之荆南山下黄先生老矣攜杖獨行¶
　買吾邑茗壺二事先生攜筆囊為黄先生負擔至吳¶
　門叩草廬昭法餓不能出門户強起揖客黄先生抱¶
　持大哭解囊買米數升鹽少許具粥不能具燈昭法¶
　未老㡬失明矣先生侍側兩人語多不可曉中夜令¶
　先生獨卧兩人對語達旦黄先生素有詩畫名黎明¶
　令先生持一扇鬻之戒勿道名氏先生持扇入市顧¶
<pb:KR4f0036_WYG_000-10a>¶
　者輒棄去先生念昭法㕑久空矣售扇可作數日糧¶
　乃言曰此黄九煙詩畫也一富人即持白金數星購¶
　之先生歸以實告黄先生暨昭法大怒曰孺子殆不¶
　足教速持去索扇來還我先生惴惴入市復持扇來¶
　黄先生笑曰孺子固當如是越日遣先生先歸庚申¶
　年以博學宏詞徴黄先生遂投潯陽江死湯黙齋先¶
　生哭之以詩¶
十六年丁巳二十四嵗訓䝉養親¶
<pb:KR4f0036_WYG_000-10b>¶
　先君子薦先生於鄉塾塾主疑之先君子曰如負公¶
　等吾任其咎先生攝敝衣冠危坐終日嚴寒盛暑晏¶
　如也鄰兒有無禮於其母者先生正色叱之其人不¶
　服先生大怒去曰吾仍市筆耳此地不可居主人留¶
　行甚苦先生約以逆子服罪乃留於是主人共懲鄰¶
　兒惴惴屏息不敢復肆¶
二十一年壬戌二十九嵗客遊桐城¶
　先生盡心色養艱苦備至數年來父母繼歿弟妹淪¶
<pb:KR4f0036_WYG_000-11a>¶
　喪㡬盡所遺幼弟纔二齡桐城方有懷先生前學士¶
　宻之方公(諱以/智)之猶子也來弔姻喪於溧訪竒士可¶
　談學者或以先生對方先生即日來訪見先生煢煢¶
　在疚意貌非常語之曰君何不挈弟逺遊吾郡乎先¶
　生許之既奔湯黙齋先生喪葬其二親已畢負幼弟¶
　逺涉千里方先生令設帳麴大夫廟以餬其口而與¶
　先生窮十三經二十一史之奥先生埋頭十年纂修¶
　二十一史紀錄傳贊數百卷名曰蠡測方先生曰讀¶
<pb:KR4f0036_WYG_000-11b>¶
　二十一史無他法在句句躬行耳先生愕然方先生¶
　曰天下之治亂係君子小人之進退欲治天下之小¶
　人先治吾心之小人汝且自思一日之間念念相續¶
　或為秦李或為范韓出此入彼正不容髪耳先生奉¶
　諸先生明訓力學教人皆以反求諸心為要常自誦¶
　曰嚴師容有可欺處惟有吾心不可欺平生得力不¶
　可誣也　先生連丁内外艱六年不飲酒食肉悲哀¶
　過當耳目㡬廢徹夜不寐者嵗餘湯先生訓之曰汝¶
<pb:KR4f0036_WYG_000-12a>¶
　父母死矣汝在父母不死也汝死如父母何立身成¶
　名顯於後世孝子所以不死其親也先生稍節悲泣¶
　專以靜坐讀書為事至是方先生提誨賑給乃得益¶
　肆力於明體達用之學¶
三十年辛未三十八嵗補安慶府學生¶
　先生素未與童子試至是由望江籍以七藝受知督¶
　學時菴許公望江小邑不容入籍攻者洶洶桐城方¶
　氏張氏盛氏諸老先生曰池沼中豈能蓄此靈物招¶
<pb:KR4f0036_WYG_000-12b>¶
　入桐城籍遂為府學弟子¶
是嵗娶桐城盛氏¶
　盛故名家女貌陋能詩擇壻有年歸先生一月後縱¶
　談詩文斂袵行師弟禮終身不敢對席秋中先生歸¶
　江南省墓孺人援古誼作四詩送之(附見/二卷)十年不育¶
　勸先生娶妾有催粧詩送房詩　是時先生館穀頗¶
　豐不事生産家從兄曾來居湖㳇遇一匠桐城人極¶
　言先生輕財好施扶危濟困之德(此下二十餘年知/之不詳不敢妄載)¶
<pb:KR4f0036_WYG_000-13a>¶
五十五年丙申六十三嵗訪故友於宜興¶
　蓋自盛孺人之卒徙居江寧有年矣江寧當水陸之¶
　衡先生欲周知天下疾苦當世英豪而時時放意於¶
　石頭城虎踞闗之側徜徉潄濯有終老之志　先生¶
　不到宜邑者二十年(炎/)丱角時先君子摩(炎/)首歎曰¶
　未知汝得見竒男子否也至是徒步而來先君子喜¶
　極而悲迎謂曰君猶生入此門乎先生笑曰老兄尚¶
　在小弟安得死也先君子年七十有九矣(炎是時年/二十嵗)¶
<pb:KR4f0036_WYG_000-13b>¶
五十七年戊戌六十五嵗江南臬司李公麓山訪先生¶
論學¶
　李公諱馥福州人相國文貞公族子也甲子舉於鄉¶
　上公車道金陵遇先生於座至是三十五年矣來官¶
　金陵遣吏遍訪先生先生居小紫竹林隘巷蓬户罕¶
　有識者李公三造其廬皆不遇先生歸持刺入謁閽¶
　人見其老而窶也問潘相公何在先生曰我是也閽¶
　人且笑且疑而入李公叱曰此乃潘相公也易布衣¶
<pb:KR4f0036_WYG_000-14a>¶
　艸履迎諸大門執手恨相見晩先生愕出不意李公¶
　呼酒相對具道所以是時李公掌江蘇七府一州生¶
　死之命未㡬又轉安徽藩司嵗值大計各屬戚戚謀¶
　所以賄先生之弟者先生怒斥其弟束裝去之遂至¶
　吾邑與門人論學先是浙人詆毁先儒激宕馳驟震¶
　動天下儒生俗士競言朱陸異同而性情昩沒名利¶
　薰心先生至宜大聲疾呼掃除詞章訓詁之習抉發¶
　本心開示藴奥使人曉然於明體達用反已自得之¶
<pb:KR4f0036_WYG_000-14b>¶
　學蓋折𠂻於前輩者多矣¶
六十年辛丑六十八嵗纂錄黙齋湯先生訓言又著未¶
發氣象說以示後學¶
　先生學天官於宜興吳青可先生(諱學錄/明諸生)學厯算於¶
　宣城梅勿菴先生(諱文鼎/字定九)學史於桐城方有懷先生¶
　(諱中發/號鹿湖)論兵於江西掲子宣先生(諱/暄)論道於白鹿洞¶
　湯惕庵先生(諱來賀前庚辰進/士國變後為僧)悅服最深者無如黙¶
　齋湯子黙齋經綸世務恢廓周宻而潛深伏隩道氣¶
<pb:KR4f0036_WYG_000-15a>¶
　充溢先生歎曰吾奔走數十年遊厯半天下衡量英¶
　雄推敲學問終未有駕吾湯師之上者遯世无悶德¶
　盛禮恭如吾師者天下一人而已吾老矣無所成恐¶
　吾師桑梓後生不識大儒正脉故爾僕僕來此深以¶
　吾師心法有望於貴邑人也¶
雍正五年丁未七十四嵗春正月初六日先生卒於江¶
寧¶
　先生老而益貧不給衣食癸夘春日(炎/)侍先生於金¶
<pb:KR4f0036_WYG_000-15b>¶
　陵簞瓢蕭索日不舉火間得數錢沽酒脫㡌振衣論¶
　說世務往往達旦不倦畜一妾竒蠢不能供紉補㸑¶
　具同懷弟負氣使酒不省人事仰給於先生先生鶉¶
　衣百結倨見豪貴口不言貧家常絶薪冷水供沐絶¶
　少生人之樂而興致愈豪嘗曰吾於江山風月飽飫¶
　之矣區區飢凍何足困我哉先生教人惟以慎獨為¶
　要處困為基樂水樂山為入門之法其所開道即其¶
　所自為也至是病卒遺孤十嵗門生故舊富貴者弗¶
<pb:KR4f0036_WYG_000-16a>¶
　問也友人吳官心典衣被備棺衾號哭視斂權厝聚¶
　寶門外惠應寺側嗚呼先生死矣血淚萬斛無地可¶
　灑竒情浩氣無穴可藏經人生未有之窮竪千古不¶
　磨之志嗚呼先生而至於斯誰為為之孰令聽之(炎/)¶
　自辛丑冬日執贄門下匆匆拜别總計前後侍教之¶
　時未及百日一切經厯之艱遇合之竒聞見之博先¶
　生將自註以付炎而惜乎其未及叩也姑即所聞之¶
　的然可據者譜其一二以俟有心者之搜補焉雍正¶
<pb:KR4f0036_WYG_000-16b>¶
　七年己酉秋九月重炎百拜謹誌乾隆十有一年丙¶
　寅夏四月復為訂定如右¶
　¶
　¶
　¶
　¶
　¶
　鐵廬集卷首¶
